1. Termeni generali. Accesarea site-ului și utilizarea serviciilor NordEnergy.ro.
1.1. Site-ul web NordEnergy.ro este administrat și operat de BIT CONSULT MURES SRL, cu sediul în Tg-Mureș, str. George Coșbuc, nr. 24/2, jud. Mureș.
1.2. Prezentul document conținând termenii și condițiile de utilizare a Site-ului NordEnergy.ro (denumit în continuare "Termeni și Condiții") stabilește care sunt condițiile în care orice persoană poate accesa Site-ul, ori poate utiliza în orice mod serviciile oferite prin intermediul acestuia. Termenii și Condițiile reprezintă contractul încheiat de dumneavoastră cu administratorul site-ului, vă rugăm să citiți integral acest document înainte de a utiliza serviciile furnizate de societatea noastră.
1.3. Utilizatorii înțeleg și acceptă că utilizarea în continuare a Serviciului, înregistrarea unui cont de utilizator pe Site, precum și accesarea sau vizitarea în continuare a Site-ului constituie o acceptare în întregime și necondiționată a Termenilor și Condițiilor.
1.4. Dacă aveți nelămuriri cu privire la conținutul Termenilor și Condițiilor, obligațiile prevăzute de acest document sau orice alte întrebări referitoare la Servicii, le puteți comunica pe adresa de mail office@nordenergy.ro.
1.5. În situația în care Utilizatorii au încheiat un contract cu Administratorul Site-ului, prezentele Termeni și Condiții fac parte integrantă din respectivul contract. În caz de contradicții sau neconcordanțe, prevalează prevederile respectivului contract.
1.6. Site-ul www.nordenergy.ro prin intermediul căruia sunt distribuite o parte dintre anunțurile listate în Site se supune în întregime prezentelor Termeni și Condiții, în principal în ceea ce privește prevederile care reglementează relația cu Utilizatorii Profesioniști, în conformitate cu Regulamentul (UE) 2019/1150 al Parlamentului European și al Consiliului din 20 iunie 2019 privind promovarea echității și a transparenței pentru întreprinderile utilizatoare de servicii de intermediere online. În caz de contradicții sau neconcordanțe între acestea, prevalează prevederile Termenii şi Condițiile de utilizare ale site-ului www.nordenergy.ro.

2. În înțelesul Termenilor și Condițiilor, termenii următori înseamnă:
a. "Administratorul Site-ului" înseamnă BIT CONSULT MURES SRL, cu sediul în Tg-Mureș, str. George Coșbuc, nr. 24/2, jud. Mureș;
b. "Site" înseamnă website-ul NordEnergy.ro;
c. "Serviciul" înseamnă orice serviciu oferit pe Site, inclusiv listarea de anunțuri pentru vânzarea de piese auto, anunțuri de dezmembrări, publicarea de cereri de piese auto sau de manoperă, căutare și vizualizare de anunțuri de orice fel, promovare parcuri dezmembrări, magazine de piese auto sau service-uri, dar fără a se limita la acestea;
d. "Utilizatorul" înseamnă orice persoană juridică care accesează Site-ul sau care utilizează în orice modalitate, orice Serviciu furnizat prin intermediul Site-ului;
e. "Utilizator Profesionist" înseamnă orice persoană fizică care acționează în capacitate comercială sau profesională sau orice persoană juridică care oferă bunuri sau servicii consumatorilor, prin intermediul Site-ului, în scopuri legate de activitatea sa comercială, de afaceri, meșteșugărească sau profesională.

3. Conținutul Site-ului. Drepturi de proprietate intelectuală.
3.1. Toate drepturile de proprietate intelectuală asupra conținutului de orice fel al Site-ului, inclusiv, dar fără a se limita la design, imagini, texte, baze de date, programe pentru calculator, dar fără a se limita la acestea ("Conținutul Site-ului"), aparțin Administratorului Site-ului.
3.2. Prin derogare de la prevederile de mai sus, nu aparțin Administratorului Site-ului drepturile asupra acelor materiale pentru care pe Site s-a indicat în mod expres sau implicit un alt titular de drepturi, precum conținutul anunțurilor, fotografiile care le însoțesc, materialele publicitare ale terților, dar fără a se limita la acestea.
3.3. Utilizatorii se obligă să respecte toate drepturile de proprietate intelectuală pe care Administratorul Site-ului și partenerii săi contractuali le dețin asupra Conținutului Site-ului și asupra Serviciului. Este interzisă preluarea, reproducerea, distribuirea și/sau comunicarea publică în orice formă a Conținutului de orice fel al Site-ului, integral sau parțial, modificat sau nu, fără acordul prealabil, expres și scris al Administratorului Site-ului.
3.4. Administratorul Site-ului își rezervă dreptul de a acționa în instanță orice persoană care încalcă în orice mod prevederile de mai sus.

4. Înregistrarea și utilizarea Serviciilor.
4.2. Utilizatorul persoană juridică, prin simpla acceptare a prezentelor Termeni și Condiții, acesta declară și garantează că este o entitate care funcționează în conformitate cu legile din România, iar reprezentantul Utilizatorului persoană juridică declară că (i) are dreptul, calitatea și puterea de a accepta Termenii și Condițiile în mod valabil; (ii) a efectuat toate operațiunile necesare și a obținut toate acordurile și autorizațiile necesare pentru a-și asuma asemenea obligații pe seama entității pe care o reprezintă și (iii) își asumă întreaga responsabilitate juridică decurgând din eventuala invocare a lipsei calității de reprezentant.
4.3. Utilizatorul certifică, de asemenea, prin simpla acceptare a prezentelor Termeni și Condiții, că potrivit prevederilor legale aplicabile are dreptul să utilizeze Serviciul și să acceseze Site-ul și își asumă responsabilitatea completă pentru alegerea și utilizarea Serviciului.
4.4. Utilizatorul va furniza date corecte, complete, actuale și valabile.
4.5. Utilizatorilor le este interzis: (a) să aleagă sau să utilizeze ca nume de utilizator numele unei alte persoane cu intenția de a se folosi în mod fraudulos de identitatea acesteia; (b) utilizarea ca nume de utilizator a unui nume pentru care drepturile sunt deținute de o altă persoană decât Utilizatorul, fără autorizarea explicită a respectivei persoane. Ori de câte ori consideră că această obligație este încălcată, Administratorul Site-ului va avea dreptul de a refuza înregistrarea sau de a anula ori modifica toate numele de utilizator și conturile aferente de pe Site.
4.6. Numele de utilizator, contul de Utilizator și parola aferentă au caracter individual și netransmisibil.
4.7. Utilizatorul declară și garantează că persoana care accesează contul prin introducerea corectă a numelui de utilizator și a parolei are dreptul de a reprezenta legal titularul contului.
4.8. Administratorul Site-ului poate valida conturile Utilizatorilor folosind verificarea prin SMS, scopul fiind acela de a se asigura că fiecare cont este asociat unui Utilizator real și unic. Verificarea prin SMS presupune ca Utilizatorii să își valideze contul din Site, prin intermediul unui cod trimis prin SMS de către Administratorul Site-ului, pe un număr de telefon valid aflat în posesia Utilizatorului. Nu este percepută nicio taxă Utilizatorului pentru validarea contului său, întregul serviciu fiind oferit gratuit de Administratorul Site-ului. În cazul în care Utilizatorul nu este de acord cu validarea contului, va putea deține în continuare un cont activ în Site, însă acesta va avea funcționalitate limitată, adică Utilizatorul nu mai poate până când contul nu este verificat prin SMS.
4.9. Administratorul Site-ului are acces nelimitat la datele cu caracter personal și la orice alte date (de orice fel) pe care Utilizatorii le furnizează în vederea utilizării Serviciilor, precum și la orice date care sunt generate prin furnizarea acestor Servicii. Prin derogare de la cele de mai sus, Administratorul Site-ului nu are niciun fel de acces la datele furnizate de Utilizatori direct procesatorilor de plăți, în pagina de plată administrată de aceștia. Datele la care Administratorul Site-ului are acces sunt furnizate terților dacă este necesar pentru buna funcționare a Serviciilor, precum și autorităților competente dacă există o obligație legală în acest sens, iar Utilizatorul Profesionist nu poate opta să nu participe la respectivele partajări ale datelor sale.

5. Serviciile.
5.1. Administratorul Site-ului administrează pagina de internet www.nordenergy.ro, prin intermediul căreia pune la dispoziția utilizatorilor de internet o platformă online de ofertare. Societatea noastră nu furnizează servicii specifice furnizorilor de energie și gaze naturale.
5.2. Administratorul Site-ului va face diligențe rezonabile din punct de vedere comercial pentru a asigura disponibilitatea Serviciilor și pentru a remedia disfuncționalitățile semnalate de Utilizatori în legătură cu Site-ul.
5.3. Orice utilizator cu un cont activ poate posta anunțuri de vânzare în Site, în limitele prevăzute de prezentele Termeni și Condiții și conform limitărilor și instrucțiunilor publicate în Site. Un cont de Utilizator nu poate avea active mai multe anunțuri decât limita permisă de tipul de cont / abonament. La expirarea unui abonament anunțurile care depășesc limita sunt eliminate automat din zona publică a Site-ului. Acestea sunt păstrate timp de 6 luni în baza de date nepublică a Site-ului și pot fi reactivate (readuse în zona publică) prin achitarea unui abonament care permite numărul respectiv de anunțuri.
5.4. Administratorul Site-ului se obligă să publice și să mențină pe Site toate anunțurile care nu încalcă prezentele Termeni și Condiții, după achitarea de către Utilizator (dacă e cazul) a prețului Serviciilor, în condițiile descrise în prezentele Termeni și Condiții și cu respectarea condițiilor comerciale agreate cu respectivul Utilizator.
5.7. Anunțurile standard menționează prețul cerut de Utilizatorul vânzător pentru produsul său. Anunțurile din categoria "Dezmembrări Auto", în care este permisă doar listarea de mașini pe care Utilizatorul le dezmembrează, nu este menționat un preț pentru produsele comercializate, ci este furnizat de vânzător la cererea cumpărătorului pentru piesele cerute de pe mașina în cauză.
5.8. Valabilitatea unui anunț pe site este de 30 de zile, cu posibilitatea de prelungire înainte de expirarea acestui termen. Dacă valabilitatea anunțului nu este prelungită, acesta va fișters. Unele abonamente includ serviciul de prelungire automată a valabilității anunțurilor (pentru a preveni expirarea și ștergerea automată a acestora).
5.9. Cu privire la publicarea anunțurilor, Utilizatorii au următoarele obligații:
(a) Utilizatorul are obligația de a publica și promova anunțurile numai în categoriile special prevăzute pentru bunurile care fac obiectul acesteia. Anunțurile care nu respectă aceste reguli pot fi șterse sau mutate de Administratorul Site-ului în categoria adecvată;
(b) Utilizatorul are obligația de a publica și promova anunțuri valabile la data publicării;
(c) Utilizatorul are obligația de a furniza informații reale, complete și corecte cu privire la bunul care face obiectul anunțului, fiind strict interzisă publicarea și promovarea de anunțuri generice, care conțin informații false, inexacte, incorecte sau care pot genera confuzie. Nu este permisă introducerea în titlul sau descrierea anunțului de cuvinte cheie care nu au legătură directă cu produsul comercializat;
(d) Utilizatorul are obligația de a nu face sub nicio formă publicitate pentru alte site-uri, servicii sau bunuri în anunțul publicat și / sau promovat prin intermediul Site-ului, fie prin intermediul textului, fie prin intermediul imaginilor atașate, fie prin includerea de linkuri spre alte site-uri sau prin orice alte metode.
(e) Anunțul trebuie să urmărească vânzarea unui produs sau serviciu concret, nu doar comunicarea unor informații sau a unor promoții care urmăresc creșterea artificială a calificativului vânzătorului;
(f) Anunțul trebuie să menționeze un preț real, serios și cu toate taxele incluse (inclusiv TVA). Nu este permisă publicarea de anunțuri cu prețuri neserioase (de exemplu prețuri mult inferioare pieței), cu prețul care nu include TVA, nici menționarea în descrierea produsului a unui alt preț decât cel menționat în câmpul destinat prețului. Pentru a înlătura orice îndoială, prețul produsului NU trebuie să conțină și prețul serviciilor de livrare (de curierat, poștale, transport etc.)
(g) Nu este permisă multiplicarea anunțurilor. Un anunț este considerat ca fiind multiplicat atunci când este publicat în Site de vânzător în aceeași formă sau în forme similare de două ori sau mai mult.
5.10. Administratorul Site-ului are dreptul de a modifica sau elimina orice anunț publicat cu încălcarea oricăreia dintre regulile de mai sus sau a oricărei alte prevederi din prezentele Termeni și Condiții. Abaterile repetate pot conduce la suspendarea Serviciilor sau la închiderea definitivă a contului Utilizatorului în culpă. Anunțurile eliminate conform prevederilor de mai sus sunt luate în calcul pentru determinarea limitelor abonamentului / pachetului achiziționat sau limitelor în care Serviciul este furnizat gratuit de Administratorul Site-ului.
5.11. Utilizatorul se obligă să încarce pe Site pentru a ilustra anunțul doar acele materiale, inclusiv imagini, pentru care are toate drepturile si autorizațiile necesare pentru acest tip de utilizare (inclusiv, dar fără a se limita la drepturile de proprietate intelectuală). Utilizatorul nu va utiliza în cadrul anunțului fotografii de prezentare ale fabricanților / producătorilor, fără acordul acestora.
5.12. Întreaga răspundere pentru conținutul de orice fel al anunțurilor publicate și pentru veridicitatea informațiilor conținute de acestea aparține în întregime Utilizatorilor care le-au publicat. Utilizatorii se obligă să nu prejudicieze în niciun mod și în nicio măsură drepturile terților prin publicarea anunțurilor respective în Site și își asumă întreaga răspundere în legătură cu drepturile de proprietate intelectuală asupra materialelor incluse în anunțuri. Utilizatorii declară și garantează că dețin toate drepturile necesare pentru publicarea materialelor și informațiilor conținute în anunțurile pe care le publică.
5.13. Este strict interzisă publicarea în Site a oricărui conținut, incluzând materiale, comentarii, calificative, imagini, secvențe video, dar fără a se limita la acestea, care au un limbaj obscen sau vulgar, sunt ilegale, defăimătoare, amenințătoare, abuzive, indecente, conțin mesaje rasiste, șoviniste ori care ar putea discrimina orice persoane în orice mod sau care ar încălca orice alte drepturi și libertăți ale omului potrivit legislației în vigoare.
5.14. Este strict interzisă publicarea și / sau promovarea prin intermediul Site-ului a oricărui anunț care nu are legătură cu tematica Site-ului, care poate aduce atingere reputației Administratorului Site-ului, care încalcă drepturile Administratorului Site-ului și / sau ale unui terț ori care încalcă legea sau prezentele Termeni și Condiții.
5.15. Unele produse nu pot fi în mod legal vândute prin Site, iar altele au un regim special, de exemplu pot face obiectul vânzării numai dacă vânzătorul sau cumpărătorul au licență sau permis, aprobare din partea unei terțe părți etc.
5.16. Cu titlu exemplificativ, enumerăm mai jos categorii de produse care nu pot face obiectul anunțurilor:
1. orice produs a cărui comercializare este interzisă prin lege, inclusiv, dar fără a se limita la sisteme, echipamente, componente, entități tehnice și piese de schimb care privesc siguranța circulației;
2. produse necertificate sau neomologate, produse neinscripționate ori nemarcate corespunzător, produse neînsoțite de certificate de garanție si declarații de conformitate, produse declarate în mod fals ca produse de origine, precum și produse neconforme;
3. orice produs a cărui comercializare este restricționată prin lege, dacă nu sunt îndeplinite condițiile cerute de actul normativ;
4. bunuri provenite din săvârșirea oricărei infracțiuni;
5. documente, înscrisuri, acte sau altele asemenea;
6. orice produs contrafăcut, falsificat, replică a unui produs original sau care încalcă în orice modalitate drepturi de proprietate intelectuală ale unui terț.
7. bunuri periculoase pentru sănătatea și viața umană.
5.17. Utilizatorii înțeleg și acceptă că Administratorul Site-ului va putea opta în mod discreționar pentru nepublicarea sau eliminarea oricărui conținut care încalcă în orice mod și în orice măsură oricare dintre prevederile de mai sus, fără niciun fel de atenționări sau notificări prealabile și fără a fi necesare orice alte formalități în acest sens. Prin derogare de la prevederile de mai sus, Utilizatorii profesioniști vor fi notificați prin e-mail cu privire la măsura luată și motivele pentru care aceasta a fost luată (inclusiv cu indicarea dispozițiilor legale sau contractuale încălcate).
5.18. Orice Utilizator cu cont activ poate posta cereri de piese auto în Site.
5.19. Orice Utilizator are acces la informațiile publice conținute de anunțuri și la datele de contact (telefon) ale Utilizatorului care a postat un anunț în Site.
5.20. În contul său, Utilizatorul poate vedea următoarele informații cu privire la activitatea sa: anunțurile publicate (inclusiv în curs de expirare, șterse, promovate, istoricul de comenzi pe fiecare anunț etc.), ofertele publicate la cererile din Site (inclusiv câștigătoare şi anulate), comenzi formulate şi cereri de piese/manoperă publicate, mesajele din mesageria internă a Site-ului, financiar (situație credite și abonament), calificativele acordate/primite/de primit.
5.21. Orice Utilizator poate adăuga oferte la cererile de piese auto publicate în Site. Conținutul ofertei, mai puțin prețul și datele de contact ale ofertantului, pot fi vizualizate de orice persoană. Prețul ofertei alese câștigătoare de Utilizatorul care a postat cererea poate fi vizualizat de orice Utilizator. Pentru a înlătura orice îndoială, precizăm că oferta câștigătoare este aleasă de Utilizatorul care a postat cererea, potrivit criteriilor acestuia, fără implicarea în niciun mod sau măsură a Administratorului Site-ului.
5.22. Prețul ofertei este vizibil pentru cumpărător (Utilizatorul care a postat cererea) și pentru titularii abonamentelor Business (Gold, Premium, Platinum) care au accesat extraopțiunea de vizualizare prețuri oferte.
5.23. Utilizatorul care a publicat oferta poate fi contactat doar de Utilizatorul care a publicat cererea. Ceilalți Utilizatori nu au acces la identitatea și datele de contact ale acestuia.
5.24. Prin derogare de la cele de mai sus, Utilizatorii cu abonamente Business (Gold, Premium, Platinum) pot opta suplimentar pe lângă extraopțiunea de vizualizare prețuri să achiziționeze contra cost și o extraopțiune de contactare directă a Utilizatorului care a postat cererea de piese. Achiziționând această extraopțiune, are acces la datele de contact ale Utilizatorului care a postat cererea de piese.
5.25. Parcuri Dezmembrări & Magazine Piese Auto: Doar abonamentele Business (Gold, Premium, Platinum) pot opta pentru listarea locației fizice a parcului de dezmembrări/ magazinul de piese al companiei respective. Listarea este limitată la o locație/abonament.
5.26. Service-uri auto & Cereri de manoperă: În această secțiune, deținătorii de service-uri auto/ateliere pot adăuga gratuit service-ul/atelierul. Validarea acestora se face manual de către personalul Administratorului Site-ului, numai după completarea tuturor câmpurilor necesare.
5.27. Cereri manoperă: Orice Utilizator activ al site-ului poate posta cereri de manoperă. Numai Utilizatorii cu un service sau un atelier validat pot posta oferte de manoperă.

6. Prelucrarea datelor cu caracter personal ale cumpărătorului de către Utilizatorul vânzător.
6.1. În cazul în care dispozițiile legale în materie îi sunt aplicabile, vânzătorul va prelucra datele cu caracter personal ale cumpărătorului, în calitate de operator de date cu caracter personal doar în scopurile permise de activitatea pe Site, precum onorarea comenzii plasate de către cumpărător prin intermediul Site-ului sau contactarea Utilizatorului care a postat o cerere, de fiecare dată când vânzătorul are acces legal la aceste date. Vânzătorul va prelucra datele cu caracter personal în mod legal, echitabil și transparent fata de cumpărător, cu respectarea dispozițiilor Regulamentului (UE) 2016/679 al Parlamentului European și al Consiliului din 27 aprilie 2016 (denumit în continuare "Regulamentul") și tuturor dispozițiilor legale aplicabile.
6.2. Vânzătorul garantează că datele sunt prelucrate într-un mod care asigură securitatea adecvată a acestora, inclusiv protecția împotriva prelucrării neautorizate sau ilegale, împotriva pierderii, a distrugerii sau a deteriorării accidentale.
6.3. Vânzătorul se obligă să pună în aplicare măsuri tehnice și organizatorice adecvate pentru a garanta și a fi în măsură să demonstreze că prelucrarea se efectuează în conformitate cu Regulamentul.
6.4. Vânzătorul este pe deplin responsabil pentru orice încălcare a securității datelor cu caracter personal și implicit a drepturilor cumpărătorilor (persoanelor vizate) care au avut ca urmare producerea unui prejudiciu acestora, cauzate de insuficiența măsurilor tehnice de protecție adoptate de vânzător sau produse ca urmare a nerespectării obligațiilor asumate prin prezentul document.
6.5. Pentru activitățile de prelucrare pe care le efectuează asupra datelor cu caracter personal, vânzătorul va răspunde, cu respectarea dispozițiilor legale aplicabile, oricărei solicitări de exercitare a drepturilor persoanelor vizate.
6.6. În cazul unei încălcări de către vânzător a oricărei obligații referitoare la prelucrarea datelor cu caracter personal prevăzute de lege, Administratorul Site-ului își rezervă dreptul de a pretinde despăgubiri corespunzătoare prejudiciului suferit. Vânzătorul va răspunde pentru toate prejudiciile directe produse Administratorului Site-ului prin nerespectarea, totală sau parțială, a oricărei și/sau tuturor obligațiilor legale referitoare la prelucrarea datelor cu caracter personal.
6.7. În cazul în care Administratorul Site-ului a plătit integral despăgubirile pentru prejudiciul suferit de persoana vizată și această răspundere este atribuită în totalitate sau parțial vânzătorului, Administratorul Site-ului are dreptul de a se îndrepta împotriva vânzătorului pentru acea parte a despăgubirii corespunzătoare părții sale de răspundere.

7. Dreptul de retragere acordat de Utilizatorii Profesioniști care comercializează produse și servicii prin intermediul Site-ului.
7.1. În conformitate cu Ordonanța de urgență nr. 34/2014 ("OUG 34/2014") privind drepturile consumatorilor în cadrul contractelor încheiate cu profesioniștii, precum și pentru modificarea și completarea unor acte normative, consumatorul beneficiază de o perioadă de 14 zile pentru a se retrage dintr-un contract la distanță sau dintr-un contract în afara spațiilor comerciale, fără a fi nevoit să justifice decizia de retragere și fără a suporta alte costuri decât costurile directe legate de returnarea produselor și eventualele prejudicii provocate de diminuarea valorii produselor rezultată din manipularea acestora. Utilizatorii Profesioniști sunt obligați să respecte toate drepturile consumatorilor reglementate de OUG 34/2014 și de legislația conexă privind protecția consumatorilor.
7.2. De la regula generală instituită potrivit celor de mai sus, OUG 34/2014 reglementează următoarele excepții care pot fi relevante pentru utilizatorii Site-ului:
1. Furnizarea de produse confecționate după specificațiile prezentate de consumator sau personalizate în mod clar este exceptată de la aplicarea dreptului de retragere reglementat de OUG 34/2014, în conformitate cu art. 16 lit. c) din acest act normativ.
2. Contractele de prestări de servicii sunt exceptate de la dreptul de retragere, după prestarea completă a serviciilor, dacă executarea a început cu acordul prealabil expres al consumatorului și după ce acesta a confirmat că a luat cunoștință de faptul că își va pierde dreptul la retragere după executarea completă a contractului de către profesionist, în conformitate cu art. 16 lit. a) din OUG 34/2014.
3. Furnizarea de produse care sunt susceptibile a se deteriora sau a expira rapid este exceptată de la aplicarea dreptului de retragere reglementat de OUG 34/2014, în conformitate cu art. 16 lit. d) din acest act normativ.
4. Contractele în cazul cărora consumatorul a solicitat în mod special profesionistului să se deplaseze la domiciliul său pentru a efectua lucrări urgente de reparație sau de întreținere. Dacă, cu ocazia unei astfel de vizite, profesionistul prestează alte servicii în afara celor solicitate în mod expres de consumator sau furnizează alte produse decât piesele de schimb indispensabile pentru executarea lucrărilor de întreținere sau de reparație, dreptul de retragere se aplică respectivelor servicii sau produse suplimentare; - în conformitate cu art. 16 lit. h) din OUG 34/2014.
7.3. Dacă produsul achiziționat prin intermediul site-ului nu este exceptat de la dreptul de retragere în conformitate cu prevederile OUG 34/2014, consumatorul beneficiază de o perioadă de 14 zile pentru a se retrage dintr-un contract la distanță încheiat cu un profesionist, fără a fi nevoit să justifice decizia de retragere, în condițiile reglementate de actul normativ menționat mai sus și cu respectarea prezentelor prevederi.
7.4. În situația exercitării dreptului de retragere, consumatorul nu este obligat să precizeze motivele pentru care returnează produsul.
7.5. Termenul de 14 zile curge de la data la care consumatorul sau o terță parte indicată de acesta intră în posesia fizică a produselor. În cazul în care consumatorul comandă printr-o singură comandă produse multiple care vor fi livrate separat, termenul de 14 zile curge din ziua în care consumatorul sau o parte terță indicată de acesta, intră în posesia ultimului produs.
7.6. Serviciile furnizate de Administratorul Site-ului sunt exceptate de la dreptul de retragere. Utilizatorul care solicită aceste servicii este expres de acord cu începerea executării serviciilor comandate de la finalizarea comenzii. Utilizatorul declară că înțelege că prin finalizarea comenzii își va pierde dreptul de retragere, ca urmare a executării complete a contractului de către Administratorul Site-ului.
7.7. Pentru a vă exercita dreptul de retragere dintr-un anumit contract, trebuie să contactați operatorul economic (Utilizatorul Profesionist) care comercializează produsele achiziționate, la adresa pusă la dispoziție de Administratorul Site-ului, și să îl informați cu privire la decizia dvs. de a vă retrage din contract.
7.8. În situația în care Utilizatorul Profesionist nu poate fi contactat pentru exercitarea dreptului de retragere, vă rugăm să comunicați cererea pe adresa office@pieseauto.ro. Administratorul Site-ului o va înainta respectivului operator economic și va furniza asistența rezonabil necesară pentru soluționarea cererii de retragere.
7.9. Consumatorul poate exercita dreptul de retragere prin utilizarea formularului de retragere de aici sau prin orice altă declarație neechivocă în care își exprimă decizia de retragere din contract. Formularul sau declarația de retragere pot fi comunicate operatorului economic prin poștă tradițională sau electronică (e-mail). Folosirea formularului propus mai sus nu este obligatorie.
7.10. Notificarea/declarația trebuie să includă datele consumatorului: numele, adresa poștală, numărul de telefon și adresa de e-mail, numărul de comandă, precum și o formulare precisă care să exprime decizia de a se retrage din contract.
7.11. Pentru a respecta termenul limită de retragere este suficient să trimiteți comunicarea privind exercitarea dreptului de retragere înainte de expirarea perioadei de retragere.
7.12. Ulterior trimiterii notificării de retragere, consumatorul trebuie să expedieze produsele către operatorul economic de la care le-a achiziționat, pe adresa indicată de acesta, cât mai curând posibil și fără întârzieri nejustificate, în cel mult 14 zile de la comunicarea notificării de retragere.
7.13. Produsele pe care le returnați trebuie să fie în aceeași stare în care au fost primite. Sunteți responsabil pentru diminuarea valorii produselor care rezultă din manipulări, altele decât cele necesare pentru determinarea naturii, calităților și funcționarii produselor. Nu se acceptă returul produselor asupra cărora au fost efectuate intervenții neautorizate, cele care prezintă urme de uzură sau folosire excesivă, zgârieturi, lovituri, șocuri sau produsele cărora le lipsesc accesorii. Returul se face în ambalajul original, cu etichetele inițiale intacte, certificatul de garanție în original (daca a fost emis de producător/ distribuitor) și toate documentele cu care a fost livrat produsul.
7.14. În situația exercitării valabile a dreptului de retragere, operatorul economic va rambursa orice sumă pe care a primit-o de la dumneavoastră, inclusiv costurile livrării, cu excepția costurilor suplimentare determinate de faptul că ați ales altă modalitate de livrare decât cel mai ieftin tip de livrare standard oferit, fără întârzieri nejustificate și, în orice caz, nu mai târziu de 14 zile de la data la care este informat cu privire la decizia dumneavoastră de a vă retrage din contract.
7.15. Costurile directe legate de returnarea produselor sunt suportate de consumator.
7.16. Comerciantul va efectua rambursarea folosind aceeași modalitate de plată ca și cea folosită pentru tranzacția inițială, cu excepția cazului în care consumatorul a fost de acord cu altă modalitate de rambursare.
7.17. Operatorul economic va putea amâna rambursarea sumei până la primirea produselor sau până la primirea unei dovezi conform căreia acestea au fost expediate.
7.18. Pentru mai multe detalii, vă rugăm să verificați politica de retur proprie a operatorului economic de la care ați achiziționat produsul.